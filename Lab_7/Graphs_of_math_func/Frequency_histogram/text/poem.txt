Ο Україно! Божий білий цвіт!

О Україно! Божий білий цвіт!

Храни дітей у цьому лихолітті!

Хто, як вони, тебе сягне любить

У цілім світі?!

Хто заспіває так твої пісні,

Як їхні душі сонячні співають?

Хто хліб засіє, трави запашні?

І зліпить глек? І шишки короваю?

Прости ще, Боже, тим, хто не уздрів

Красу вкраїнських плодоносних гонів...

Додай нам сили — Духа дай згори,

Дай вистоять проти орди — й сьогодні!

